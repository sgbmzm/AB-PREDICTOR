ברוכים הבאים ל- AB Group Predictor

הקישור הישיר לקובץ של התוכנה הוא:
https://colab.research.google.com/drive/1c8Ngq6St_Y3hrN0e_D-VTjiICmEh1WCk
לאחר שנכנסים לקישור, צריך ללחוץ על Run cell (Ctrl + Enter) כדי להריץ את הקוד.
זה יפתח תיבה שבה צריך להזין את סמני STR של המשתמש.
יש להזין את הסמנים, וללחוץ אנטר.
יש לגלול לתחתית העמוד כדי לראות את התוצאות.

הוראות מלאות להלן.

קרדיט:
הקוד של תוכנה זו נכתב ע"י יהודית בורר, ושופר ע"י שמחה גרשון בורר.
כל שימוש בתוכנה זו ייעשה שלא למטרת רווח, ותוך ציון הקרדיט המתאים.
כל הנתונים על קבוצות אבותינו והמודלים שלהם נלקחו מהנתונים המפורסמים באתר "דנ"א-יהודי" בכתובת הבאה:  https://jewishdna.net/ModalsAB.html

מה התוכנה עושה?
תוכנה זו מקבלת קלט של 37 סמני STR ראשונים (לפי הסדר שלהן בפורמט FTDNA) עבור נבדק כלשהוא, ומשווה אותו מול 37 סמני STR ראשונים במודל STR של קבוצות "אבותינו".

התוצאה המתקבלת: 5 קבוצות "אבותינו" (AB Groups Predictor) שהנבדק הכי תואם אליהן. 
בדרך כלל, הנבדק מתאים לקבוצה הראשונה שברשימת התוצאות, אך לפעמים הוא מתאים להתאמה השנייה או השלישית וכו'. 
לדוגמא: אם הנבדק תואם לתוצאה הראשונה בהבדל של 5 ולתוצאה השנייה בהבדל של 20, ברור שהוא שייך לקבוצה הראשונה. אולם, אם הנבדק תואם לתוצאה הראשונה בהבדל של 5 ולתוצאה השנייה בהבדל של 6, ייתכן שהנבדק שייך לקבוצה השנייה.
תוכנה זו נותנת תוצאות מעולות, אבל בכל זאת יש להתייחס לתוצאות במעט חשדנות.

הוראות נוספות, ופרטים נוספים:
ניתן להזין יותר מ 37 סמנים, אולם התוצאה תתייחס רק ל- 37 סמנים ראשונים.
ניתן להזין פחות מ-37 סמנים, אולם ההתאמה תהיה פחות טובה.
לדוגמא: אם אתה משתמש רק ב-12 סמנים הראשונים, אתה יכול להשתמש בתוכנה כרגיל. 
אבל, אם אתה רוצה להשתמש רק בסמנים 13-24, אתה חייב לשים אפס (0) במקום של כל אחד מתוך 12 הסמנים הראשונים, כדי שתוכנה זו תעשה חישוב נכון. 

את הסמנים יש להכניס בפורמט FTDNA משמאל לימין, כשכל סמן מופרד מהסמן שלפניו באמצעות טאב. לדוגמא: [12	23	14	10]
סמנים שיש בהם כמה אללים (כגון סמן DYS464 שמכיל בדרך כלל 4 אללים), כל אלל צריך להיות מופרד מהאלל הבא באמצעות מקף אמצעי.  לדוגמא: [12-14-16-17].

במקרה שלנבדק יש סמן שמכיל מספר לא רגיל של אללים (כגון 6 אללים עבור סמן DYS464), או סמן שמכיל מספר לא שלם (כגון 12.3) סמן זה לא יחושב כלל במדידת ההתאמה לקבוצה כלשהיא. במקום זאת, התוכנה תרחיק אדם זה מהמודל באופן שרירותי, בשלושה צעדים.
במקרה שלנבדק יש מחיקה של סמן מסויים [כגון שיש בו nool או 0] ההשוואה לא תתייחס לסמן זה.

ברשימת התוצאות, הקבוצות שיש בהם אשכנזים מסומנות כדלהלן:

(A)  = קבוצה אשכנזית
(A+S) = קבוצה שיש בה אשכנזים וספרדים

לכן, אם מזינים תוצאות של אדם אשכנזי לחלוטין, ומקבלים התאמה ראשונה לקבוצה שאין בה אשכנזים, כנראה שאדם זה שייך להתאמה השנייה ולא להתאמה הראשונה.





